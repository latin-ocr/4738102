Altera parte, quae brevi ex eisdem aedibus Vogtianis
prodibit, Weberi argumenta a rebus petita, quibus com-
motus orationem alteram spuriam censuit, refutare et
ordinem harum declamationum vehementer perturbatum esse
demonstrare studui. Huic dissertationi inaugurali tertiam
tantum partem totius opusculi insero, quae de genere
dicendi or. II cst.

Initium facio a verbis, quibus scriptor in hac oratione
utitur, percensendis atque primum ea affero, quae aut a
Plutarcho praeterea non adhibentur aut nisi hoc uno or. Π
loco non leguntur. Hoc quamquam primo obtutu contra
eum pugnare videtur, tamen considerandum est, eiusmodi
argumenta satis lubrica et fallacia esse, cum maxima pars
litterarum Graecarum misere interciderit, ut, quam saepe
verbum quoddam adhibitum sit aut a scriptoribus ant in
sermone cotidiano certo constitui non possit3 quin etiam ·
ne omnia quidem Plutarchi opera nobis tradita sunt. Tum
vero Wyttenbachi Indici fides habenda nou est, qui quam non
sufficiat et constat et ipse permultis locis expertus sum.
Accedit libertas scriptoris verba in usum snum fingendi,
quod haud raro Plutarchum fecisse constat. Sed ne quis
his rationibus non convictus propter haec verba orationem H
a Chaeronensi abiudicet, ea enumerabo additis eis, quae
etiam in or. Ι et exempli gratia in libro de ser. num. vind.
singularia leguntur, unde has or. II voces nullo modo-
contra Plutarchum certare apparet. Verba, quae ἅπαξ
εἰρημένα vocantur, asterisco notavi; moneo ea nullo pacto
inaudita et contra leges linguae Graecae conformata esse,
qnod exemplis nonnullis allatis comprobavi.

or. ΙΙ.

αἰτητικός c. 2 p. 334 e.
ἀναβάδην c. 3 p. 336 c. Ex Ctesia sive Duride desumptum,

cf. Athen. ΧΠ, p. 529a.

