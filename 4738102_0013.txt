In Plutarchi operibus tria scripta nobis traduntur,
quae de Alexandro Magno, rege Macedonum, sunt: vita
eius more Chaeronensis narratiunculas amantis enarrata et
cum Caesaris vita comparata, etsi σύγκρισις addita non
est, atque duae orationes sive μελέται, inscriptae: ,,περὶ
τῆς Ἀλεξάνδρου τύχης ἢ ἇρετῆςιι, quibus eum non donatum
fortunae muneribus, sed ipsius virtutibus insignem ad
potentiae fastigium ascendisse vividis coloribus depingitur.
His declamationibus accuratius examinatis et cum vita
comparatis L. Weberus dissertatione sua nuper edita¹ tale
iudicium facit, ut priorem post vitam, alteram etsi post
illas, tamen, ut iam A. Schaferus² opinabatur, non a
Plutarcho, sed a falsario quodam conscriptam esse censeat.
Qua in re quamquam in priore oratione post vitam ponenda
prorsus recte iudicavit, tamen, quae de altera a falsario
composita profert, nullo pacto mihi comprobavit. Nam
argumentis, quibus utitur, fides habenda non est, cum
quamquam verisimilitudinis speciem prae se ferunt, tamen,
si diligentius ea exploramus, vera et iusta non sint, quod
hac dissertatione demonstrare in animo habeo, praesertim
cum animadverterim non deesse etiam his temporibus,
qui utramque orationem Plutarcho tribuant velut E.Lasse1ius⁸,
ut adhuc sub iudice lis sit. Atque etiam M. Treuius⁴,
quamquam Weberi opinioni favet natura codicum commotus,
tamen admonet, ut iterum de hac re accurata quaestio
fiat: quam hac dissertatione instituere conatus sum.

 

ι ¹ Lud. Weber. de Plutarcho Alexandri laudatore. Genethl-
Gottmg'fiffif. ffssss‘tpboffflso‘iff‘ 1870. p. 441.
⁸ E. hussel, de fortunae in Plutarchi operibus notione.
Diss. Marburg. 1891. p. 62.
⁴ M. Tre u, Jahresbericht fiber Plut. Moralia. Burs. J. B.
1891, vol. 62, p. 14—15. 1

